\section{Discussie}
\subsection{DV1: Beste classificatiemethode}
Het onderzoek behaalt resultaten in lijn der verwachting op basis van gerelateerd werk en daarnaast ruim boven de baseline scores. De lage scores voor de coalitiepartijen steunen de hypothese van een afhankelijkheid van partij-status, zoals besproken wordt in deelvraag 3. Het bijna alleen voorkomen van namen van partijen en Kamerleden in de meest karakteristieke n-grams per partij in tabel \ref{tab:MostImportantWords} steunt daarnaast het vermoeden dat deze classificatie sterk afhankelijk is van die namen, zoals besproken wordt in deelvraag 2.\par
Dit onderzoek heeft zich beperkt tot methoden genoemd in vergelijkbare onderzoeken en waarvan de implementatie beschikbaar is in scikit-learn. Een aantal methoden die in gerelateerde literatuur leidden tot goede classificaties zijn daarom niet getest. Ook nieuwe methoden die nog niet gebruikt zijn in een vergelijkbaar onderzoek voor politieke tekst classificatie zijn daarom niet getest. Daarnaast richtte zich dit ook maar op een beperkt aantal parameterwaarden. Voor vervolgonderzoek kan daarom dit onderdeel uitgebreid worden. Het effect van het beperkte maximum iteraties was bij de beste classificatiemethode 2\%.\par
Het onderzoek van Hirst et al. vond dat resultaten afhankelijk kunnen zijn van documentgrootte. Alle documenten in dit onderzoek zijn kleiner dan de grootste documentgrootte uit het onderzoek van Hirst et al. en ook de minimale documentgrootte ligt lager dan de kleinste documentgrootte uit dat onderzoek.
Het effect wat zij vinden tussen documentgrootte van 267 en 6666 is een verschil in \textit{accuracy} van 19.8\%. Dit onderzoek vindt inderdaad dat kleinere documenten vaker foutief geclassificeerd worden.
\begin{figure}[H]
  \centering
    \includegraphics[width=0.40\paperwidth]{Verslag/Tables/misclassifiedlengths.png}
\caption{Genormaliseerde distributie van documentlengtes van foutief geclassificeerde documenten en alle documenten. Totaal van 5-fold cross-validation, waardoor documenten vaker voor kunnen komen. Mediaan documentlengte van foutief geclassificeerde documenten is 321 en voor alle documenten 386.}
\label{fig:misclassified}
\end{figure}
Voor een vervolgonderzoek kan uitgebreider gekeken worden naar dit effect en wat dit betekent voor de resultaten. Het percentage documenten van een vragenuur is tweemaal zo hoog bij foutief geclassificeerde documenten, maar dit lijk te komen doordat deze documenten vaak kleiner zijn (mediaan is 286).\par
Er is verder nog gekeken naar andere verbanden tussen documenten die verkeerd zijn geclassificeerd. Daarbij is nog te zien dat sprekers met weinig documenten relatief iets meer voorkomen in verkeerd geclassificeerde documenten.
\begin{figure}[H]
  \centering
    \includegraphics[width=0.50\paperwidth]{Verslag/Tables/misclassifiedsprekers.png}
\caption{Aantal misclassificaties gedeeld door totaal aantal documenten per spreker tegenover totaal aantal documenten van een spreker. Misclassificaties zijn totaal van 5-fold cross-validation, waardoor documenten vaker mee kunnen tellen. De pearson correlatie is -0.28 en de p-waarde \num{1.07e-4}.}
\label{fig:misclassifiedsprekers}
\end{figure}
Dit versterkt het vermoeden dat de classificatie mede plaatsvindt op basis van woordgebruik van individuele sprekers, zoals besproken wordt in deelvraag 5.\par


\subsection{DV2: Invloed van namen}
De resultaten laten zien dat de classificatie sterk afhankelijk is van partijnamen en achternamen van Kamerleden. De hogere scores voor de classificatie met alleen namen dan zonder namen in combinatie met de woorden in tabel \ref{tab:MostImportantWords} suggereert dat dit het belangrijkste was in de classificatie van deelvraag 1. Deze daling was te verwachten op basis van gerelateerd werk.\par
De n-grams in tabel \ref{tab:MostImportantWordsWithoutNames} komen bij veel partijen overeen met hun ideologie, vooral bij de partijen met een sterke focus op één onderwerp; PVV, PvdD en 50PLUS. Daarnaast zijn er ook n-grams die niet veel over ideologie lijken te zeggen, zoals; \textit{volgens mij}, \textit{ik constateer} en \textit{in elk geval}. Vooral de SGP heeft n-grams die niet veel lijken te zeggen over de ideologie, hoewel deze partij desalniettemin de hoogste $F_1$ score heeft. Met name opvallend hierbij is \textit{mevrouw de voorzitter}, aangezien deze woorden door alle partijen gebruikt worden om via de voorzitter te praten. Voor een vervolgonderzoek kan gekeken naar waarom deze n-grams zo karakteristiek zijn voor partijen.\par
De classificatiemethode die gebruikt is in deze deelvraag, is gebaseerd op de beste methode voor de dataset uit deelvraag 1. Hierin was gevonden dat een combinatie van uni-, bi- en trigrams het beste resultaat opleverde. In tabel \ref{tab:MostImportantWords} is te zien dat trigrams behoren tot de meest karakteristieke n-grams, hoewel de woorden in trigrams vaak overlappen met uni- en bigrams. In tabel \ref{tab:MostImportantWordsWithoutNames} daarentegen zijn er nog maar een paar trigrams, welke grotendeels procedurele zinnen zijn of toevoeging van een lidwoord op een uni- of bigram. Dit verschil suggereert dat trigrams minder belangrijk zijn in de classificatie zonder de namen, dus de classificatiemethode uit deelvraag 1 niet het beste is voor deze classificatie. In vervolgonderzoek kan de opzet van deelvraag 1 toegepast worden op de classificatie zonder de namen, om zo te komen tot een classificatiemethode die het beste resultaat oplevert op de classificatie zonder namen.\par
Er is ook gekeken naar andere namen in de lijst van 100 meest karakteristieke woorden per partij, zoals van gebieden, bedrijven of bewindspersonen. Bewindspersonen komen hier niet in voor. Er komen een aantal gebieden in voor, zoals \textit{aruba}, \textit{limburg} en \textit{saoedi arabië}. Ook komen er organisaties als \textit{gvo} \textit{hvo} en \textit{monsanto} in voor. Deze woorden lijken in sommige gevallen een weerspiegeling te zijn voor ideologie, dus voor vervolgonderzoek lijkt het niet nodig te zijn deze te verwijderen.\par

\subsection{DV3: Oppositie of regering}
In tabel \ref{tab:classrapport} is het opvallend dat de coalitiepartijen lage scores krijgen. Daarnaast laat figuur \ref{fig:confusionmatrix} zien dat er een hoge overlap zit tussen deze twee partijen.\par
De statistische toetsresultaten in tabel \ref{tab:whitney} laten zien dat inderdaad de error groter is binnen oppositie of regering dan tussen een regerings- en oppositiepartij. Dit suggereert dat inderdaad partij-status invloed heeft op de classificatie. \par
De verwachting was dat de error normaal verdeeld zou zijn. De verdelingen uit figuur \ref{fig:distributies} hebben globaal wel de vorm van een normaal verdeling. In figuur \ref{fig:correlation} is het daarnaast opvallend dat partijen zoals SP en PVV ruim onder de regressielijn zitten, terwijl andere partijen er een stuk boven zitten. Dit geeft aanleiding te vermoeden dat er naast het aantal documenten van een partij nog meer factoren van invloed zijn op het aantal misclassificaties en daarmee de verwachte waarde. En deze verwachte waarde en de daar uit volgende error zijn een belangrijke aanname van deze methode. Voor deze methode is het dus belangrijk uit te vinden of dit een goede benadering is van de verwachte waarde. In deelvraag 4 wordt gekeken of links/rechts positie hier nog invloed heeft. Voor een vervolgonderzoek kan nog verder gekeken worden naar invloeden op verwachte waarde of andere confounding biases.\par
De overlap van 100 meest karakteristieke n-grams tussen regeringspartijen die niet voorkomen bij oppositiepartijen gedurende kabinet-Rutte II beperkt zich tot de woorden \textit{en} en \textit{blij}, als ook \textit{toezegging} voor VVD en \textit{toezeggingen} voor PvdA.\par
\begin{table}[H]
\label{tab:overlapkabinetten}
\caption{N-grams die bij minimaal één regeringspartij in beide kabinetten voorkomen in de 100 meest karakteristieke n-grams, maar niet voor één van de twee partijen tijdens het andere kabinet.}
\centering
\input{Handmatig/overlap.tex} 
\end{table}
Hoewel er een aantal overeenkomsten zijn qua meest karakteristieke n-grams tussen regeringspartijen van de twee kabinetten, lijkt dit beperkt. De meeste overeenkomsten lijken daarnaast niet heel inhoudelijk gerelateerd aan partij-status. Deze resultaten suggereren daarom ook maar een beperkte invloed van partij-status op de classificatie. Voor een vervolgonderzoek kan uitgebreider gekeken worden naar de overlappende meest karakteristieke n-grams en wat deze zeggen over een regeringspartij.\par
De scores in tabel \ref{RegeringOppositie} laten een duidelijke daling zien ten opzichte van een classificatie van alleen kabinet-Rutte II. Deze algemene daling kan verklaard worden door verschuiving in ideologie, verschil in woordgebruik, verandering van onderwerpen en/of verandering in aantal documenten per partij. De daling is het grootst bij VVD, maar valt mee bij de twee andere partijen die gewisseld zijn van partij-status, ChristenUnie en CDA. Daarnaast is de daling ook heel sterk bij oppositiepartijen GroenLinks en D66, alsook de regeringspartij in beide kabinetten, PvdA. Dat de daling niet consequent groter is bij partijen die gewisseld zijn van partij-status, suggereert dat de invloed van partij-status beperkt is op de classificatie.\par
Dat de experimenten uit Hirst et al. in hun onderzoek wel invloed vinden, maar in dit onderzoek niet kan komen doordat hun onderzoek zich richt op binaire classificatie, terwijl dit onderzoek meerdere partijen heeft. Zo kan het ontbreken van gemeenschappelijke n-grams komen doordat regeringspartijen zich ook van elkaar moeten onderscheiden in dit onderzoek, waarvoor n-grams die relevant zijn voor partij-status weinig effect hebben, terwijl in het onderzoek van Hirst et al. de regeringspartij alleen onderscheiden hoeft te worden van de oppositiepartij. Daarnaast verklaarden zij dat de daling tussen twee zittingsperioden het gevolg was van de wisseling van partij-status. In dit onderzoek kon daarentegen gekeken worden naar effecten op partijen niet die niet van partij-status zijn gewisseld. Hierin was te zien dat de daling ook aanwezig was bij partijen die niet gewisseld zijn van partij-status.\par

\subsection{DV4: Links-rechts as}
De correlatie was tegen de verwachting in positief, waardoor de nulhypothese niet verworpen kan worden. Een deel van deze positieve correlatie lijkt te wijten aan de error tussen de twee regeringspartijen. Daarnaast is het opvallend dat tussen oppositiepartijen de correlatie ook positief is, maar tussen oppositie en regeringspartij juist, zoals eigenlijk verwacht, negatief. Een verklaring hiervoor is niet gevonden. \par
Alle correlaties zijn statistisch significant, maar de Pearson correlatie en daarmee effectgrootte is klein. Daarnaast is het ook opvallend dat de twee combinaties van partij-statussen een andere correlatierichting hebben. Dit suggereert dat de statistische significantie het gevolg is van de grote steekproef en maar een klein effect \cite{Hair}.\par
Er zijn verschillende visies op links en rechts en de indeling van partijen op die as. Daarnaast zijn er nog meerdere assen waarlangs partijen vergeleken kunnen worden. Bijvoorbeeld op basis van conservatief en progressief. Een vervolgonderzoek kan uitgebreider kijken naar welke assen relevant zijn voor partijen in de Tweede Kamer en in hoeverre deze invloed hebben op de classificatie. \par

\subsection{DV5: Woordgebruik van sprekers}
De resultaten uit tabel \ref{tab:rapporttaalgebruik} zijn laag, amper hoger dan de baseline. Dit suggereert inderdaad dat eerdere classificaties in grote mate toch afhankelijk waren van het woordgebruik van sprekers. Dit is opmerkelijk aangezien vergelijkbare onderzoeken dit effect niet vinden. De meest karakteristieke n-grams van deze classificatie wijken daarnaast grotendeels niet af van die uit tabel \ref{tab:MostImportantWordsWithoutNames}.\par
Een alternatieve verklaring is dat de classificatie nu mede op basis van woordvoerderschap is. Per onderwerp heeft een partij vaak maar één woordvoerder, met uitzonderingen van wijzigingen in de fractie. Het is aannemelijk dat het taalgebruik afhankelijk is van woordvoerderschap, aangezien er andere termen gebruikt worden bij bijvoorbeeld een debat over zorg dan bij een debat over onderwijs. Als een woordvoerder op een bepaald onderwerp van een partij in de test set voorkomt, is er een grote kans dat geen enkele spreker van die partij eerder over dat onderwerp heeft gepraat, want de woordvoerder gaat nou eenmaal daarover. Daardoor heeft deze spreker veel n-grams die ook voorkomen bij andere woordvoerders over dat onderwerp, maar van andere partij. Als deze n-grams ook belangrijk zijn voor de classificatie kan het zijn dat de woordvoerder geclassificeerd wordt bij een partij van een andere woordvoerder. Een vervolgonderzoek kan kijken of dit een verklaring is.\par
Vergelijkbare onderzoeken vermijden dit mogelijke probleem door alle spreekbeurten van een spreker samen te voegen tot één document. Zoals al eerder vermeld is dit onpraktisch voor de kleinere partijen. Voor een vervolgonderzoek kan desalniettemin gekeken worden naar deze methode om te kijken of dat wel een weerspiegeling is van ideologische verschillen.\par

\subsection{Algemeen}
Het vergelijken van deze resultaten met vergelijkbaar werk is ingewikkeld, aangezien de keuzes en eigenschappen van die onderzoeken het niet een één-op-één vergelijking maken. Voorbeelden hiervan zijn de taal, het parlement, de documentgrootte, baselines, behouden of weglaten van namen, een spreker als document zien en het trainen en testen op dezelfde spreker. Hoewel de resultaten in sommige gevallen lager zijn dan die uit vergelijkbaar werk, is het belangrijk hier rekening mee te houden. Een vervolgonderzoek zou daarom dit onderzoek kunnen reproduceren op een ander parlement om daarmee te kunnen vergelijken.\par
Dit onderzoek richtte zich hoofdzakelijk op de Handelingen gedurende kabinet-Rutte II. Om te kijken in hoeverre het mogelijk is om deze conclusie door te trekken naar de algemene Handelingen van de Tweede Kamer, kan er in vervolgonderzoek gekeken worden naar meerdere zittingsperioden. Ook kan gekeken worden naar veranderingen als een kabinet demissionair is.\par
Dit onderzoek heeft een aantal beperkingen die in dit hoofdstuk besproken zijn. Het uitvoeren van deze aanbevelingen kan de validiteit en betrouwbaarheid van dit onderzoek vergroten. Ook is dit onderzoek moeilijk te vergelijken met andere onderzoeken om diverse redenen, maar vooral ook omdat het toegepast is op een ander parlement. Desalniettemin geeft dit onderzoek reden om te twijfelen aan de bruikbaarheid van tekstclassificatie van de Handelingen van de Tweede Kamer voor een relatie tussen woordgebruik en ideologie. Daarnaast levert dit onderzoek ook kritieken op een aantal vergelijkbare onderzoeken.\par