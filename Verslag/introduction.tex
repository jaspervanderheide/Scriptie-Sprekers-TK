\section{Introductie}
\label{sec:intro}
Teksten van politieke partijen kunnen dienen als bron voor het bepalen van ideologische positie van andere teksten, aangezien zij zowel tekst hebben als ook een bekende ideologie. Deze informatie kan vervolgens toegepast worden bij andere teksten die wellicht ideologisch van aard zijn. Bijvoorbeeld, aan de hand van deze informatie kan men teksten uit kranten classificeren op basis van ideologie \cite{DBLP:journals/corr/Biessmann16,Hirst_textto}.\par
In diverse landen zijn al verschillende onderzoeken gedaan naar het classificeren van partij-affiliatie op basis van teksten van politici\cite{Ferreira2016UsingTT,DBLP:journals/corr/Biessmann16}. Mede omdat elk land een ander stelsel en cultuur heeft, verschillen de resultaten. Elk onderzoek gebruikt ook een andere methode voor het classificeren. Daarnaast vinden sommige onderzoeken dat deze classificatie minder het gevolg is van ideologie maar meer van bijvoorbeeld regering tegenover oppositie.\cite{Hirst_textto}\par
Een onderzoek gericht op het Nederlandse parlement ontbreekt hierbij nog. Ook beperken veel onderzoeken zich vaak tot één classificatiemethode.\par
Dit onderzoek richt zich daarom op een breder scala aan mogelijke methoden en daarnaast specifiek op de Nederlandse politiek. De onderzoeksvraag luidt daarom dus ook: "In hoeverre is classificatie op basis van partij-affiliatie aan de hand van spreekbeurten in de Tweede Kamer het gevolg van ideologie?"\par
Deze vraag wordt beantwoord door de antwoorden te vinden op de volgende deelvragen:
\begin{enumerate}
    \item Wat is het beste classificatiemodel voor classificatie van partij-affiliatie in de Tweede Kamer en wat is het resultaat van dit model?
    \item In hoeverre is deze classificatie afhankelijk van partijnamen en namen van Kamerleden?
    \item In hoeverre wordt deze classificatie bepaald door partij-status (d.w.z. oppositie of regering)?
    \item In hoeverre is deze classificatie afhankelijk van of een partij rechts of links is?
\end{enumerate}
Daarom zal eerst gekeken worden naar classificatiemethoden en resultaten in vergelijkbare onderzoeken. Van deze classificatiemethoden zullen een aantal toegepast worden op teksten van de Tweede Kamer. Vervolgens zal door middel van de overige deelvragen bepaald worden in hoeverre dit een reflectie is van ideologie.


\paragraph{Overzicht van scriptie}
In sectie 2 zal gerelateerd werk besproken worden, met name vergelijkbare onderzoeken in andere landen. In sectie 3 zal de methodologie van de verschillende deelvragen behandeld worden. In sectie 4 zullen vervolgens de resultaten weergegeven worden. In sectie 5 zal een evaluatie plaatsvinden van zowel de resultaten als de gehanteerde methodologie. In sectie 6 wordt ten slotte de onderzoeksvraag beantwoord.
